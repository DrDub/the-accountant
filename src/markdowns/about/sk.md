# O tejto hre

Cieľom hry _Dobrák, zloduch a účtovník_ je priblížiť novinárom a ich publiku zákutia korupcie na miestnych samosprávach. Hra pôvodne vznikla ako interaktívny doplnok príručky [Cooking Budgets](http://cookingbudgets.com/), ktorá ilustruje fungovanie korupcie v Európe.

Rozhodnutia, ktoré v tejto hre musíte robiť, môžu súvisieť s aktívnou alebo pasívnou korupciou. Neznamená to, že všetci štátni zamestnanci sú skorumpovaní, hra ale ukazuje, že korupcia je systémovým problémom. Každý, kto sa pohybuje v prostredí veľkých zákaziek, či už verejných alebo súkromných, sa stretol alebo sa stretne s úradníkmi, ktorí sa z titulu svojej pozície snažia získať prospech pre tretiu stranu. 

Hra tiež ukazuje, že ľudia, ktorí prichádzajú do styku s korupciou, ju nemôžu jednoducho odmietnuť. Odmietnutie ale môže viesť k vážnym konfliktom s ostatnými aktérmi.

# Prečo sme vymysleli túto hru?

Z viacerých štúdií zo [Švédska](http://www.nordicacademicpress.com/bok/a-clean-house/), the [Holandska](http://link.springer.com/chapter/10.1007/978-3-319-01839-3_19), [Kanady](https://en.wikipedia.org/wiki/Charbonneau_Commission) a [Nemecka](https://www.amazon.de/Korruption-Deutschland-Portrait-einer-Wachstumsbranche/dp/3406510663) vyplýva, že korupcia je systémový problém. Úradníci, súkromné firmy a občania zvyknú vnímať korupčné správanie ako bežný spôsob konania, alebo, keď sa vyskytne škandalózny prípad, popisujú ho ako ojedinelý incident.

To je problém, pretože od 80. rokov minulého storočia existuje omnoho viac príležitostí na korupciu. Keďže verejné služby často vykonávajú súkromné spoločnosti a tiež z dôvodu pohybov ľudí medzi verejným a súkromným sektorom sa prudko zvýšil počet situácií, v ktorých vzniká riziko korupcie.

Na to, aby sa občania a úradníci verejnej správy dokázali lepšie vyrovnať s korupciou, sa musia v tejto oblasti lepšie vyznať. Pomocou tejto hry a súvisiacej príručky Cooking Budgets sa hráči môžu o tejto téme dozvedieť viac.

# Pravidlá

Hráči sa na základe otázok rozhodujú medzi viacerými možnosťami. Pritom im pomáhajú viaceré ukazovatele. Z finančných výsledkov mesta sa dozvedia, koľko peňazí mesto každý rok vyberie (**zdroje**) a utratí (**výdavky**); z údajov o rezerve sa hráči dozvedia, koľko peňazí má mesto na účte.

**Nedôvera politikov** rastie s nepopulárnymi rozhodnutiami, **nedôvera súkromného sektora** sa zvyšuje vtedy, keď hráč prijíma rozhodnutia, ktoré sa zmluvným partnerom nepáčia. **Právne riziko narastá**, keď hráč urobí niečo protiprávne.

Táto hra je súčasťou projektu <strong><a target="_blank" href="http://openbudgets.eu/">OpenBudgets.eu</a>: Fighting Corruption with Fiscal Transparency</strong>, teda konzorcia, ktorého členmi sú <a target="_blank" href="https://okfn.org/">Open Knowledge</a>, <a target="_blank" href="https://okfn.de/">Open Knowledge Germany</a>, <a target="_blank" href="http://okfn.gr/">Open Knowledge Greece</a>, <a target="_blank" href="https://www.iais.fraunhofer.de/en.html">Fraunhofer IAIS</a>, <a target="_blank" href="https://www.uni-bonn.de/">University of Bonn</a>, <a target="_blank" href="http://www.civio.es/en/">CIVIO</a>, <a target="_blank" href="http://transparency.eu//">Transparency Int. EU</a>, <a target="_blank" href="https://en.wikipedia.org/wiki/Journalism%2B%2B">Journalism++</a> a <a target="_blank" href="https://www.vse.cz/english/">Vysoká škola ekonomická v Prahe</a>.

# Chcete priložiť ruku k dielu?

Ak chcete pomôcť preložiť hru do ďalších jazykov, alebo keby ste prispeli do príručky [Cooking Budgets](http://cookingbudgets.com/) príkladmi korupcie na miestnej úrovni, napíšte autorom hry na andrese chef@cookingbudgets.com.

# Preklad hry do slovenčiny

Slovenský preklad hry vznikol so súhlasom jej autorov v réžii Denníka N. Na preklade spolupracovali samotní čitatelia Denníka N: Pepina Artimová, Beáta Beťko, Ivana Chatterjee-Bezecná, Jana Schäfferová, Martina Tomašovičová, Janka Zácsiková a Robert Zymberi.

V prípade, že nájdete v hre alebo jej slovenskom preklade chybu, napíšte na filip.struharik@dennikn.sk. Ďakujeme. 

<table>

<tr>

	<td><img proton-src="./images/logos/eu-flag.jpg" name="European Union flag" width="100px" border="0"></td>

	<td>Tento projekt bol financovaný z prostriedkov programu Európskej únie pre výskum a inováciu Horizont 2020 v rámci dohody o grante č. 645833.</td>

</tr>

</table>


